Domáce dukátové buchtičky <br />

Z trochy vlažného mlieka, trochu cukru a droždia urobíme kvások. Do preosiatej múky pridáme vajce, štipku soli, cukor, kvások, mlieko a nakoniec olej. Vypracujeme cesto. <br />
Cesto necháme prikryté cca 40 minút vykysnúť. <br />
Vykysnuté cesto dáme na dosku, rozdelíme na 12 častí. Každú vyšúľame na dĺžku plechu. Prvú prenesieme na vymastený plech a potrieme olejom. <br />
Prenesieme druhý šúľok, potrieme olejom, až postupne zaplníme plech. <br />
Necháme ešte podkysnúť. Pomocou obracačky poprekrajujeme všetky šúľky. <br />
Upečieme vo vyhriatej rúre pri 175 °C 20 - 25 minút. <br />
Z mlieka, cukru a Zlatého klasu uvaríme krém, ktorým si na tanieri prelejeme buchtičky. Buchtičky, ktoré nezjeme, dávam do mrazničky a tam si počkajú na ďalší obed, keď uvarím len krém. <br />
