Festival Dúhový PRIDE Bratislava sa vracia do centra mesta, teraz na novom, úžasnom mieste - Námestí Slobody! Užite si šou plnú skvelých koncertov slovenských kapiel a inšpirujúcich príhovorov významných osobností, ktoré sú hrdé podporovať rovnosť LGBTI komunity na Slovensku. S radosťou očakávame, že náš pestrofarebný sprievod mestom bude tento rok ešte väčší a radostnejší ako kedykoľvek predtým.
JE DOBRÉ MAŤ NA PAMÄTI
Hlavným cieľom Dúhového PRIDE Bratislava je podpora viditeľnosti komunity lesieb, gejov, bisexuálnych, transrodových a intersexuálnych (LGBTI+) ľudí v ich plnej rozmanitosti na Slovensku. Našimi hlavnými hodnotami sú rovnosť a sloboda a vítame všetkých ľudí, ktorí ich prídu s nami prejaviť. Žijeme však v spoločnosti, kde tieto hodnoty nie sú samozrejmosťou. Preto je dôležité stanoviť si základné pravidlá účasti na našom festivale, aby sme si z neho všetci a všetky odniesli čo najpríjemnejší zážitok. 
ZÁKLADNÉ ZÁSADY BEZPEČNOSTI
Chceme, aby ste sa na Pride cítili bezpečne a užili si atmosféru do poslednej sekundy. Preto je potrebné, aby ste dodržiavali pár základných pravidiel. Nie je to veda a vďaka nim nám bude ešte viac super.
Vždy dodržiavajte pokyny organizátorov/iek, SBS a polície.
Nezapájajte sa do konfliktov. Je to zbytočné.
Nech sa deje čokoľvek, najdôležitejšie je nepanikáriť. Ak zostanete v pokoji, menej ohrozíte seba aj ostatných.
V prípade potreby vždy kontaktuj teorganizátorov v oranžových reflexných vestách, SBS alebo políciu.
Z bezpečnostných dôvodov sú zakázané nože, zbrane, kovové tyče a iné nebezpečné predmety.
 
AREÁL FESTIVALU
Dúhový Pride Bratislava sa tento rok koná na Námestí slobody v srdci Bratislavy. Presná poloha na mape tu.


DOPRAVA NA FESTIVAL
Cestujete na Pride vlakom? Ak pricestujete vlakom, potom vám z Hlavnej železničnej stanice odporúčame pokračovať peši, trasa na námestie vám nezaberie viac ako 10 minút. Z Hlavnej stanice pokračujte rovno, smer Štefanovičova ulica. Popri Ministerstve financií SR pokračujte rovno.
